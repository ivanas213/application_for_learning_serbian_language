{
    "title": "Јетрвица адамско колено\n (народна песма)",
    "description": "",
    "topic":"66e32bab9d4bbcb4974d5a24",
    "type":"лекција",
    "contentBlocks": [
        {
            "type": "text",
            "textBlock": {
                "content":"<p>Храни мајка два нејака сина<br>у зле дане, у године гладне,<br>кад је била понајскупља храна,<br>ока брашна тридесет динара.<br>Хранила их и отхранила их<br>на преслици и деоници руци.<br>Кад су деца женидбе дорасла,<br>обадва је оженила мајка,<br>довела им две лепе девојке:<br>Виду Винку, Давиду Ковиљку.<br>Јетрвице мало живовале,<br>мало време три године дана.<br>Кад настала година четврта,<br>свака роди по једнога сина,<br>Винка Мирка, Ковиљка Маринка.<br>Ал' не прође ни година дана,<br>ни година, нит ће половина,<br>разболе се невестица Винка,<br>разболе се, хоће умрети;<br>па дозива своју јетрвицу:<br>„Ој, Ковиљка, мила сестро моја,<br>ја болујем и хоћу умрети,<br>аманет ти сиротице моје,<br>сиротице и моје и твоје!<br>Пази, секо, сиротицу моју:<br>кад Маринку бела хлеба сечеш,<br>подај, секо, и мојему Мирку —<br>њему подај од хлеба корице<br>нек се знаде да је сиротица,<br>да мој Мирко своје мајке нема!<br>Ој, Ковиљка, мила сестро моја,<br>кад Маринку справиш кошуљицу,<br>моме Мирку закрпи траљицу<br>нек се знаде да је сиротица,<br>да мој Мирко своје мајке нема!<br>Ој, Ковиљка, мила сестро моја,<br>кад нам света неђељица дође,<br>кад изиђеш на сокак међ' друге,<br>твог Маринка на крило посади,<br>мога Мирка код себе на земљу<br>нек се знаде да је сиротица,<br>да мој Мирко своје мајке нема!<br>Ој, Ковиљка, мила сестро моја,<br>кад нам свето Васкрсење дође,<br>кад на деци рухо покројите,<br>вашем кројте како вама драго,<br>моме кројте чисто рухо црно<br>нек се знаде да је сиротица,<br>да мој Мирко своје мајке нема!<br>Ој, Ковиљка, мила јетрвице,<br>кад ми, сејо, у цркву пошћеш,<br>твог Маринка на руци понеси,<br>мога Мирка за руку поведи<br>нек се знаде да је сиротица,<br>да мој Мирко своје мајке нема!\"<br>То изусти невестица Винка,<br>то изусти, па душицу пусти.<br>Хвала богу, хвала јединоме!<br>Ковиљка је срца милостива,<br>она знаде што је сиротињство<br>— од малеће сиротица ј' била —<br>пре Мирку бела хлепца даје,<br>пре Мирку нег' своме Маринку;<br>пре Мирку скроји кошуљвду,<br>пре Мирку нег' своме Маринку.<br>Кад но света неђељица дође,<br>кад изиђе на сокак међ' друге,<br>њеног Мирка на крило посади,<br>свог Маринка до себе на земљу;<br>нитко не зна да је сиротица<br>а да Мирко своје мајке нема!<br>Кад но свето Васкрсење дође,<br>кад на деци рухо покројише,<br>какво Мирку, онакво Маринку,<br>чисти скерлет и зелену свилу.<br>Свако мисли и свако се диви<br>како стрина негује их оба<br>као да су браћица рођена!<br>Кад Ковиљка у цркву пошће,<br>обојицу води за ручицу,<br>а сав народ стрина благосиља<br>— сам ли Господ из небеског царства:<br>„Ој„ Ковиљка, колено адамско!<br>Проста душа твојих родитеља<br>који су те породили мудру,<br>међ' туђу те браћу оправили,<br>па ти знадеш шта је сиротињство!\"<br>Боже мили, на свему ти хвала!<br>Тако ради јетрва Ковиљка,<br>она храни оба своја сина;<br>хранила их до седамн'ест лета.<br>Кад настаде лето осамн'есто<br>писат' пође цареви везире,<br>писат' пође по земљици царској,<br>и он купи на цареву војску:<br>где с' у кући четир' мушке главе,<br>од четворо узима тројицу;<br>где с' тројица, узима двојицу,<br>где двојица, онде обојицу,<br>где је један, и оног једнога.<br>Редак дође Ковиљкином двору<br>да јој иде Мирко и Маринко,<br>да јој иду на цареву војску.<br>Обадва их оправила мајка,<br>оправила на цареву војску.<br>Кад је било у боју првоме,<br>кад у ватру деца ударила,<br>пуче пушка из те ватре прве,<br>пуче прва, те уби Маринка.<br>Сам остаде сиротица Мирко,<br>сам остаде на царевој војсци;<br>војевао за девет година.<br>Кад настала година десета,<br>прекиде се та царева војска.<br>Не зна Мирко на коју ће страну:<br>да ли стрини, да ли свету белу?<br>Окрете се својој милој стрини.<br>Далеко га она угледала,<br>па је преда њ стара ишетала:<br>„Чедо Мирко, а где је Маринко?\"<br>„Ој богами, моја мила мајко<br>— јер за другу бољу не знам мајку —<br>кад смо били у боју првоме,<br>пуче пушка из те ватре прве,<br>пуче прва, те уби Маринка!\"<br>Заплака се јетрва Ковиљка,<br>па говори сиротици Мирку:<br>„Чедо Мирко, оди ближе стрини,<br>ја не имам да загрлим сина,<br>а ти немаш да т' загрли мајка —<br>оди, Мирко, да т' загрли стрина!\"</p>",
                "style": {
                        "fontSize": 24,
                        "color": "#ffffff",
                        "bold": false,
                        "italic": false,
                        "alignment":"center"
                    },
                "position": 1
            }
        },
        {
            "type": "video",
            "videoBlock": {
                "url":"https://www.youtube.com/embed/XYJZnahbxnI?si=H84uaTtlvZFEVjPZ" 
            }

        },
        
        {
            "type": "text",
            "textBlock": {
                "content":"&bdquo;Јетрвица адамско колено\" је <font color='#34cfeb'>народна лирско-епска песма</font>.<br>Од лирских песама се разликује по дужини, није писана у строфама<br>и нема риме. Од епских песама се разликује по теми, јер се бави&nbsp;породичним односима. Њен аутор је непознат и потиче из давнина.&nbsp;Преношена је усмено док је Вук Стефановић Караџић није записао.",                    
                "style": {
                        "fontSize": 24,
                        "color": "#ffffff",
                        "bold": false,
                        "italic": false
                },
                "position": 1
            }
        },
        {
            "type": "text",
            "textBlock": {
                "content":"Непознате речи.",
                "style": {
                        "fontSize": 24,
                        "color": "#42f545",
                        "bold": false,
                        "italic": false
                    },
                "position": 1
            }
        },
        {
            "type": "text",
            "textBlock": {
                "content": "- <font color='#42f545'>јетрве</font> – супруге два брата<br> - <font color='#42f545'>адамско колено</font> – племенита, добра особа<br> - <font color='#42f545'>ока</font> – стара мера за масу, око 1,3 кг<br> - <font color='#42f545'>преслица</font> – справа за предење вуне која се покреће притиском ноге на папучицу<br> - <font color='#42f545'>аманет</font> – поверавање нечега на чување, жеља која се обично на самрти оставља особи од поверења<br> - <font color='#42f545'>траља</font> – дроњак, рита, стара поцепана одећа<br> - <font color='#42f545'>сокак</font> – мања улица<br> - <font color='#42f545'>од малоће</font> – од раног детињства<br> - <font color='#42f545'>Васкрсење</font> – Васкрс, хришћански празник<br> - <font color='#42f545'>рухо</font> – одело<br> - <font color='#42f545'>скерлет</font> – скупоцена црвена тканина<br> - <font color='#42f545'>стрина</font> – супруга очевог брата (стрица)<br> - <font color='#42f545'>благосиља</font> – упућује лепе жеље<br> - <font color='#42f545'>оправили су</font> – послали су, испратили су<br> - <font color='#42f545'>везир</font> – турски војсковођа, управник области под турском влашћу<br> - <font color='#42f545'>војевао</font> – ратовао",
                "style": {
                    "fontSize": 24,
                    "color": "#ffffff",
                    "bold": false,
                    "italic": false
                },
                "position": 1
            }
        }
        
    ]}
    