{
    "title": "ШАРЕНОРЕПА\n(Гроздана Олујић)",
    "description": "",
    "topic":"66e32bb59d4bbcb4974d5a26",
    "type":"лекција",
    "contentBlocks": [
        {
            "type": "text",
            "textBlock": {
                "content":"У буци зоолошког врта малишани су обично застајали пред кавезима&nbsp;с мајмунима, па одлазили да се диве слоновима и фокама.<br>Само је једна девојчица, чије је плаво теме допирало чувару до&nbsp;појаса, редовно одлазила до кавеза иза чијих је решетака живео тигар.&nbsp;Затим је, све док се врт не затвори или је родитељи не одвуку кући,&nbsp;стајала нежно гледајући у звер чије су се зенице при јакој светлости&nbsp;скупљале у оштру црну пругу.<br>Чувару се чинило да и звер посматра девојчицу с нежношћу у очима,као да&nbsp; погледима воде неки неми, тајни разговор. На тренутке му је једва успевало да га препозна. Је ли могуће да је то она иста звер чији&nbsp;урлик леди крву жилама и људима и животињама, а ударац шапе угиба&nbsp;решетке кавеза?<br>С чуђењем и неверицом чувар је гледао како се тигар у дететовом&nbsp;присуству мења, како му кретње постају блаже, а очи упрте у девојчицу,&nbsp;питомије. \"Па, он би се као псић склупчао крај дететових ногу, само да је кавез отворен!\", помисли чувар не верујући сопственим очима:&nbsp;њушке ослоњене на шапе, тигар је лежао, гледао у девојчицу и прео.<br>- Пусти ме да га помилујем! замоли девојчица једнога дана чувара,&nbsp;а овај задрхта од ужаса и одлучи да је ни за тренутак не оставља саму&nbsp;с тигром.<br>Ко зна колико је пута девојчица долазила! Колико дуго стајала и&nbsp;гледала у тигра! Звезде дане не броје. Недеље и месеци су пролазили&nbsp;уливајући се у пролећа, лета и зиме као шаре с тигрових леђа у реп.<br>Девојчица је била опчињена тим репом, јер се час умилно увијао&nbsp;тигру око шапа, час гневно ударао о решетке. Ај, кад би неко, макар на&nbsp;трен, пустио тигра из кавеза! Девојчица је с тугом гледала заробљену&nbsp;звер, а тигар је, као да нешто наслућује, пружао шапу ка њој.<br>Мајка с нелагодношћу опази сузу у оку девојчице, трже је и одвуче&nbsp;од кавеза, а те исте вечери откри да је читава девојчицина цртанка испуњена цртежима моћне пругасте звери. \"Па, она тигра воли више&nbsp;од родитеља!\" - пролете јој кроз главу.<br>- Нема више одлазака у зоолошки врт, запамти! - припрети&nbsp;љубоморно, па гурну цртанку у ладицу. Доста је мени тих глупости....<br>- и мајка љутито залупивши вратима изађе из дететове собе, а&nbsp;девојчица извади цртанку и стави је себи под узглавље, па леже, али&nbsp;читаве ноћи не склопи ока од ватруштине и повраћања.<br>Шта све нису чинили родитељи да јој помогну, па ништа. Чак су и&nbsp;цртеж с тигром ставили изнад дететовог кревета, али мала је наочиглед&nbsp;свих све брже копнела.<br>У свом кавезу, одбијајући храну, копнео је и тигар. Нико није могао да&nbsp;одреди од чега болује, али он је из дана у дан постајао све тањи и све&nbsp;мањи. \"Ако овако настави, ускоро га неће ни бити!\", промрмља чувар&nbsp;сетивши се да већ данима крај тигровог кавеза није видео плавокосу<br>девојчицу, па уздахну. \"Вероватно тигар за њом тугује!\" - погледа још&nbsp;једном измршавелу звер, решен да сутра о свему обавести управника.Затим још једном обиђе врт, па леже.<br>Дуго није могао да заспи, а када је заспао, пред саму зору, трже га&nbsp;урлик тигра. Заборавивши чак да обуче капут, он потрча ка тигровом&nbsp;кавезу. Стигавши надомак кавеза, он застаде као укопан.\"Сањам ли ја ово?\", упита се кад виде закључана врата и празан кавез.&nbsp;\"Није тигар врабац, па да излети кроз решетке!\"<br>Још једном оптрча празан кавез, па читав зоолошки врт, али тигру ни&nbsp;трага.<br>Истога трена, дететова мајка чу девојчицин раздрагани смех и, не&nbsp;верујући сопственим ушима, скочи с кревета. Улете у дететову собу и&nbsp;готово занеме од чуда. Крај самог дететовог узглавља лежала је пругаста,&nbsp;шаренорепа мачка и прела, а девојчица се смејала.<br>Иза прозора руменила се зора. И прозор и врата били су затворени.&nbsp;Откуда мачка? Никада сличну њој није видела, а ипак јој је однекуд&nbsp;позната... Мајка нехотице подиже поглед ка зиду и крикну.<br>Са цртежа, право у њу, гледао је пругасти, шаренорепи тигар. У&nbsp;дететовом кревету лежала је иста таква пругаста, шаренорепа мачка&nbsp;са оштром, црном пругом уместо зеница. Од зебње мајка задрхта. \"Да&nbsp;се није тигар у мачку претворио?\", помисли, па одмахну руком. \"Не&nbsp;будали!\", прекори саму себе. \"Мачка је мачка, а малој је уз њу, очигледно,&nbsp;добро!\"&nbsp;<br>Већ пред крај тога дана мајка опази да девојчица лакше дише и,&nbsp;обрадована, заборави и тигра и своју зебњу.<br>Девојчица се све чешће смејала, а Шаренорепа се од ње није&nbsp;одвајала. У мраку, као жишци, гореле су њене очи. \"Па она то као пас&nbsp;стражари!\", пролете мајци кроз главу. \"Кад једе? Када спава\", упита се,&nbsp;па усхићена дететовим све бржим опоравком заборави своја питања.<br>Као киша низ олук текли су дани. Девојчица је већ почињала да устаје&nbsp;са кревета и помало хода по соби праћена пругастом шаренорепом&nbsp;мачком. Коначно, дође и дан да крене у школу. Она раздрагано зграби&nbsp;торбу и полете низ улицу, унапред се радујући сусрету с друговима и другарицама из разреда.<br>Истога трена Шаренорепе нестаде, а чувар, пролазећи крај&nbsp;недељама празног кавеза, иза решетака угледа тигра.",
                "style": {
                        "fontSize": 24,
                        "color": "#ffffff",
                        "bold": false,
                        "italic": false,
                        "alignment":"center"
                    },
                "position": 1
            }
        },
        {
            "type": "video",
            "videoBlock": {
                "url":"https://www.youtube.com/embed/rYJxXJ_6enk?si=54eZkRxjrivOhfDV",
                "position":1
            }
        },
      
        
        
        
        {
            "type": "text",
            "textBlock": {
                "content":"Непознате речи",
                "style": {
                        "fontSize": 24,
                        "color": "#42f545",
                        "bold": false,
                        "italic": false
                    },
                "position": 1
            }
        },
        {
            "type": "text",
            "textBlock": {
                "content": "- <font color='#42f545'>бука</font> – галама<br> - <font color='#42f545'>теме</font> – део главе, врх главе<br> - <font color='#42f545'>зенице</font> – средишњи део ока, црни круг у оку<br> - <font color='#42f545'>нем</font> – без речи<br> - <font color='#42f545'>жиле</font> – вене<br> - <font color='#42f545'>угиба</font> – савија<br> - <font color='#42f545'>опчињена</font> – очарана<br> - <font color='#42f545'>нелагодност</font> – непријатност<br> - <font color='#42f545'>ладица</font> – фиока<br> - <font color='#42f545'>узглавље</font> – јастук<br> - <font color='#42f545'>ватруштина</font> – температура<br> - <font color='#42f545'>копнети</font> – губити снагу, ослабити<br> - <font color='#42f545'>жижак</font> – искра из ватре, комад жара<br> - <font color='#42f545'>усхићена</font> – одушевљена<br>",
                    "style": {
                        "fontSize": 24,
                        "color": "#ffffff",
                        "bold": false,
                        "italic": false
                },
                "position": 1
            }
        }
    ]}
    [
        {
            "type": "question",
            "questionBlock": {
                "questionType": "multiple_choice",
                "question": "У бајци 'Шаренорепа', шта је било посебно у односу између девојчице и тигра?",
                "options": [
                    "Тигар је био љут и агресиван према девојчици",
                    "Девојчица је редовно долазила и чинило се да тигар мења у њеном присуству",
                    "Тигар је игнорисао девојчицу и није показивао интересовање",
                    "Девојчица је била уплашена тигра и избегавала је кавез"
                ],
                "type": "књижевност",
                "tags": ["Шаренорепа"],
                "grade": 2,
                "correctAnswerMC": "Девојчица је редовно долазила и чинило се да тигар мења у њеном присуству",
                "topic": "66e32bb59d4bbcb4974d5a26"
            }
        },
        {
            "type": "question",
            "questionBlock": {
                "questionType": "multiple_choice",
                "question": "У бајци 'Шаренорепа', шта је девојчица тражила од чувара?",
                "options": [
                    "Да пусти тигра да трчи по зоолошком врту",
                    "Да је пусти да помилује тигра",
                    "Да затвори кавез с тигром",
                    "Да нахрани тигра"
                ],
                "type": "књижевност",
                "tags": ["Шаренорепа"],
                "grade": 2,
                "correctAnswerMC": "Да је пусти да помилује тигра",
                "topic": "66e32bb59d4bbcb4974d5a26"
            }
        },
        {
            "type": "question",
            "questionBlock": {
                "questionType": "multiple_choice",
                "question": "Како је у бајци 'Шаренорепа' девојчица реаговала када није могла више да види тигра?",
                "options": [
                    "Наставила је да посећује зоолошки врт",
                    "Постала је болесна и престала да једе",
                    "Почела је да црта друге животиње",
                    "Заборавила је на тигра"
                ],
                "type": "књижевност",
                "tags": ["Шаренорепа"],
                "grade": 2,
                "correctAnswerMC": "Постала је болесна и престала да једе",
                "topic": "66e32bb59d4bbcb4974d5a26"
            }
        },
        {
            "type": "question",
            "questionBlock": {
                "questionType": "multiple_choice",
                "question": "У бајци 'Шаренорепа', шта се десило са тигром док девојчица није долазила у зоолошки врт?",
                "options": [
                    "Тигар је остао здрав",
                    "Тигар је постајао све тањи и слабљи",
                    "Тигар је побегао из зоолошког врта",
                    "Тигар је био пресељен у други кавез"
                ],
                "type": "књижевност",
                "tags": ["Шаренорепа"],
                "grade": 2,
                "correctAnswerMC": "Тигар је постајао све тањи и слабљи",
                "topic": "66e32bb59d4bbcb4974d5a26"
            }
        },
       
        {
            "type": "question",
            "questionBlock": {
                "questionType": "multiple_choice",
                "question": "Шта је мајка приметила у бајци 'Шаренорепа' када је видела девојчицу како се смеје?",
                "options": [
                    "Тигар је седео у њеној соби",
                    "Девојчица је цртала нове цртеже",
                    "Мачка са шареним репом лежала је поред девојчице",
                    "Девојчица је читала књигу"
                ],
                "type": "књижевност",
                "tags": ["Шаренорепа"],
                "grade": 2,
                "correctAnswerMC": "Мачка са шареним репом лежала је поред девојчице",
                "topic": "66e32bb59d4bbcb4974d5a26"
            }
        },
        {
            "type": "question",
            "questionBlock": {
                "questionType": "multiple_choice",
                "question": "Која емоција је била наглашена између девојчице и тигра у бајци 'Шаренорепа'?",
                "options": [
                    "Љутња",
                    "Мржња",
                    "Нежност",
                    "Страх"
                ],
                "type": "књижевност",
                "tags": ["Шаренорепа"],
                "grade": 2,
                "correctAnswerMC": "Нежност",
                "topic": "66e32bb59d4bbcb4974d5a26"
            }
        },
        
    
    ]
    