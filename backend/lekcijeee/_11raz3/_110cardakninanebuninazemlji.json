{
    "title": "Чардак ни на небу ни на земљи\n (народна бајка)",
    "description": "",
    "topic":"66ec46b84d960a3e76871f3c",
    "type":"лекција",
    "contentBlocks": [
        {
            "type": "text",
            "textBlock": {
                "content":"<p>Био један цар, па имао три сина и једну кћер, коју је у кафезу хранио и чувао као очи у глави. Кад ђевојка одрасте, једно вече замоли се оцу своме да јој допусти да изиђе с браћом мало пред двор у шетњу, и отац јој допусти. Али тек што изиђе пред двор, у један мах долети из неба змај, шчепа ђевојку између браће и однесе је у облаке. Браћа отрче брже боље к оцу и кажу му шта је било, и реку да би они ради своју сестру потражити. Отац им допусти да иду да је траже, и да им свакоме по коња и остало што треба за пут, и тако они отиду.<br><br>По дугоме путовању наиђу на један чардак, који нити је на небу ни на земљи. Дошавши онђе, помисле да неће у ономе чардаку бити њихова сестра, па се одмах стану договарати како би се у њ попели, и послије дугога промишљавања и договора, договоре се да један од њих свога коња закоље, и од коже коњске да окроје опуту, па притврдивши један крај од ње за стријелу, да пусте одоздо стријелу из лука да се добро за чардак прихвати, како би се уз њу пети могли. Млађа два брата рекну најстаријему да он свога коња закоље, али он не шћедне, па ни средњи не шћедне, онда најмлађи закоље свога, од коже његове окроји опуту, један крај од ње веже за стријелу, пак је пусти из лука у чардак. Кад дође да се пење уз опуту, опет најстарији и средњи не шћедну се пети, него се попне најмлађи.<br><br>Попевши се горе, стане ићи из једне собе у другу, и тако наиђе на једну собу у којој види своју сестру ђе сједи а змај јој метнуо главу на крило па спава а она га биште. Она кад види брата својега, уплаши се и почне га тихо молити да бјежи док се није змај пробудио, али он не шћедне, већ узме буздован, па размахне њиме и удари змаја у главу, а змај иза сна маши се руком на оно мјесто ђе га је он ударио па рече ђевојци: &bdquo;Баш овђе ме нешто уједе.&ldquo; Кад он то рекне, а царев га син још једном удари у главу, а змај опет рече ђевојци: &bdquo;Опет ме нешто овђе уједе.&ldquo; Кад он и трећи пут замахне да га удари, онда му сестра руком покаже да га удари у живот, и он га удари онамо, и како га удари, змај остане на мјесту мртав, а царева га кћи стури с крила, па притрчи брату своме, те се с њиме пољуби, па онда узевши га за руку стане га водити кроз све собе. Најприје га уведе у једну собу у којој је био један вран коњ за јаслима привезан с цијелијем такумом од чистога сребра. Потом га одведе у другу собу, у којој је за јаслима стајао бијел коњ с такумом од сухога злата. Најпосле га одведе и у трећу собу ђе је за јаслима био кулатаст коњ и на њему такум драгијем камењем искићен. Кад прође те собе, онда га сестра одведе у једну собу у којој је ђевојка једна седила за златнијем ђерђефом и златном жицом везла. Из те собе одведе га у другу у којој је друга ђевојка златне жице испредала. А најпосле уведе га у једну собу у којој је трећа ђевојка бисер низала, и пред њом на златној тепсији од злата квочка с пилићима бисер кљуцала.<br><br>Све ово обишавши и виђевши, врати се натраг у ону собу ђе је змај мртав лежао, па га извуче напоље и баци на земљу, а браћа кад га виде, умало их грозница не ухвати. Потом најмлађи брат спусти најприје сестру своју браћи, па онда све три ђевојке сваку с њезинијем радом, једну за другом; спуштајући ђевојке браћи, сваку је намјењивао чија ће која бити, а кад спусти трећу, и то ону с квочком и пилићима, он њу за себе намијени. Браћа његова, завидећи му што је он био јунак те је сестру нашао и избавио, пресијеку опуту да он не би могао сићи, па онда нађу у пољу једно чобанче код оваца, и преобуку га и мјесто брата свога оцу поведу, а сестри својој и ђевојкама оштро запријете да никоме не казују шта су они учинили.<br><br>Послије некога времена дозна најмлађи брат на чардаку да се браћа његова и оно чобанче онијем ђевојкама жене. Онај исти дан у који се најстарији брат вјенчавао, он узјаше на вранца, па баш кад су сватови из цркве излазили долети међу њих, те свога брата, младожењу, удари мало буздованом у леђа, да се одмах с коња преметнуо, па онда одлети опет натраг у чардак. Кад дозна да му се и средњи брат жени, а он у оно исто вријеме кад су сватови из цркве ишли, долети на ђогату, те и средњега брата онако удари да се одмах с коња преметнуо,па између сватова опет одлети. Напошљетку дознавши да се чобанче његовом ђевојком жени, узјаше на кулаша, и долети у сватове баш кад су из цркве излазили, те младожењу буздованом удари у главу да је на мјесто мртав пао, а сватови онда ђипе да га ухвате, али он не шћедне ни бјежати, него остане међу њима, па се покаже да је он најмлађи царев син а не оно чобанче, и да су га браћа из зависти оставила на ономе чардаку у комеје он сестру нашао и змаја убио, а то све засвједочи и сестра и оне ђевојке. Кад цар то чује, он се наљути на своја два старија сина и оћера их одмах од себе, а њега ожени ђевојком коју је себи изабрао и остави га након себе да царује.</p>",
                "style": {
                        "fontSize": 24,
                        "color": "#ffffff",
                        "bold": false,
                        "italic": false
                    },
                "position": 1
            }
        },
        {
            "type": "video",
            "videoBlock": {
                "url":"https://www.youtube.com/embed/7Np2GtQ5h14?si=M5N6PJC6b9M_xtzd" 
        }
        },
        {
            "type": "text",
            "textBlock": {
                "content": "<p><font color=\"#34cfeb\">Народна бајка</font> је маштовита прича са чудесним догађајима. Има срећан&nbsp;крај јер добро побеђује зло. У народним бајкама се појављују измишљена&nbsp;бића која имају чаробне моћи, као што су аждаје, змајеви, крилати&nbsp;коњи, џинови, вештице и виле. Људи су бајке усмено препричавали и&nbsp;преносили. Записао их је на народном језику Вук Стефановић Караџић.&nbsp;Објављене су у његовој књизи &bdquo;Српске народне приповетке\".&nbsp;Наше најпознатије народне бајке су: &bdquo;Пепељуга&ldquo;,&bdquo;, Чардак ни на небу ни на&nbsp;земљи&ldquo;, &bdquo;Баш-Челик&ldquo;, &bdquo;Биберче&ldquo;, &bdquo;Златна јабука и девет пауница\" и друге.</p>",                    
                "style": {
                        "fontSize": 24,
                        "color": "#ffffff",
                        "bold": false,
                        "italic": false
                },
                "position": 1
            }
        },
        
        {
            "type": "text",
            "textBlock": {
                "content":"Непознате речи:",
                "style": {
                        "fontSize": 24,
                        "color": "#42f545",
                        "bold": false,
                        "italic": false
                    },
                "position": 1
            }
        },
        {
            "type": "text",
            "textBlock": {
                "content": "- <font color='#42f545'>чардак</font> – кућа која је на дрвеним стубовима<br> - <font color='#42f545'>кафез</font> – кавез<br> - <font color='#42f545'>у један мах</font> – у тренутку<br> - <font color='#42f545'>реку</font> – кажу, рекну<br> - <font color='#42f545'>рад</font> – који нешто жели<br> - <font color='#42f545'>отиду</font> – оду<br> - <font color='#42f545'>онђе</font> – тамо<br> - <font color='#42f545'>опута</font> – кожни каиш који је служио за плетење опанака и везивање опанака за ногу, кожне пертле<br> - <font color='#42f545'>шћедне</font> – хтедне<br> - <font color='#42f545'>ђе</font> – где<br> - <font color='#42f545'>буздован</font> – врста оружја са шиљцима<br> - <font color='#42f545'>биште</font> – треби од вашки<br> - <font color='#42f545'>стури</font> – одгурне, збаци<br> - <font color='#42f545'>стане</font> – почне<br> - <font color='#42f545'>вран</font> – црн<br> - <font color='#42f545'>јасле</font> – дугачко корито причвршћено уза зид, у које се ставља храна за стоку<br> - <font color='#42f545'>такум</font> – опрема за коње (седла, узде и узенгије)<br> - <font color='#42f545'>кулатаст</font> – риђ<br> - <font color='#42f545'>ђерђеф</font> – дрвени оквир најчешће кружног облика, на који се ставља тканина по којој се везе<br> - <font color='#42f545'>намјењивао</font> – наменио<br> - <font color='#42f545'>преметнути се</font> – преврнути се<br> - <font color='#42f545'>богат</font> – коњ беле длаке<br> - <font color='#42f545'>напослетку</font> – на крају<br> - <font color='#42f545'>кулаш</font> – коњ жућкастосиве длаке<br> - <font color='#42f545'>бипе</font> – нагло скоче<br> - <font color='#42f545'>засвједочи</font> – посведочи, потврди да је истина<br> - <font color='#42f545'>оћера</font> – отера",
                "style": {
                    "fontSize": 24,
                    "color": "#ffffff",
                    "bold": false,
                    "italic": false
                },
                "position": 1
            }
        }
        
        
    ]}
    {
        "type": "question",
        "questionBlock": {
            "questionType": "multiple_choice",
            "question": "Ко је захтевао од цара да изађе напоље у бајци \"Чардак ни на небу ни на земљи\"?",
            "options": [
                "Старији брат",
                "Средњи брат",
                "Најмлађи брат",
                "Кћерка"
            ],
            "type": "књижевност",
            "tags": ["бајка", "књижевност"],
            "grade": 2,
            "correctAnswerMC": "Кћерка",
            "topic": "66ec46b84d960a3e76871f3c"
        }
    },
    {
        "type": "question",
        "questionBlock": {
            "questionType": "multiple_choice",
            "question": "Шта је змај урадио када је узео ђевојку у бајци \"Чардак ни на небу ни на земљи\"?",
            "options": [
                "Однео ју је у облаке",
                "Пустио ју је слободно"
            ],
            "type": "књижевност",
            "tags": ["змај", "књижевност"],
            "grade": 2,
            "correctAnswerMC": "Однео ју је у облаке",
            "topic": "66ec46b84d960a3e76871f3c"
        }
    },
    {
        "type": "question",
        "questionBlock": {
            "questionType": "multiple_choice",
            "question": "Како су браћа планирала да се попну у чардак у бајци \"Чардак ни на небу ни на земљи\"?",
            "options": [
                "Користили су конопац",
                "Планирали су да направе опуту од коњске коже",
                "Скочили су",
                "Замолили су змаја"
            ],
            "type": "књижевност",
            "tags": ["план", "књижевност"],
            "grade": 2,
            "correctAnswerMC": "Планирали су да направе опуту од коњске коже",
            "topic": "66ec46b84d960a3e76871f3c"
        }
    },
   
    {
        "type": "question",
        "questionBlock": {
            "questionType": "multiple_choice",
            "question": "Каква је судбина најмлађег брата на крају?",
            "options": [
                "Постане цар",
                "Умре",
                "Оде у изгнанство",
                "Врати се у чардак"
            ],
            "type": "књижевност",
            "tags": ["судбина", "књижевност"],
            "grade": 2,
            "correctAnswerMC": "Постане цар",
            "topic": "66ec46b84d960a3e76871f3c"
        }
    },
    {
        "type": "question",
        "questionBlock": {
            "questionType": "multiple_choice",
            "question": "Које чудесно биће се појављује у овој бајци?",
            "options": [
                "Дух",
                "Змај",
                "Вила",
                "Краљ"
            ],
            "type": "књижевност",
            "tags": ["чудесно биће", "књижевност"],
            "grade": 2,
            "correctAnswerMC": "Змај",
            "topic": "66ec46b84d960a3e76871f3c"
        }
    }
  
    