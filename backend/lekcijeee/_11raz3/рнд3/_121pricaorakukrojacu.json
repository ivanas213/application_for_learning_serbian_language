{
    "title": "Прича о раку кројачу\n (Десанка Максимовић)",
    "description": "",
    "topic":"66eda2addec7c96b57da94d8",
    "type":"лекција",
    "contentBlocks": [
        {
            "type": "text",
            "textBlock": {
                "content":"<p>Живео је под великим белутком у реци Рак Кројач. Он је надалеко био чувен по свом занату. Све бубе, лептири и рибице из околине шили су код њега своје одело. О вредноћи његовој свугде се причало; говорило се да никад из руке не испушта своје руменкасте оштре маказе. У послу су му помагали мали ракови, његови синови. Они су по дну речном прикупљали материјал, од кога је после Рак Кројач правио дивна одела.</p><p>Једном у великом виру, близу белутка где је становао Рак Кројач, рибице реше да приреде забаву, те све потрче њему, да им сашије ново одело.</p><p>– Ноћас ће бити забаве у виру на месечини, па те молим да сашијеш хаљину, лепшу него иједну што си ми до сада шио – рече штука Раку Кројачу, пресекајући хитро воду.</p><p>– Сашићу ти сивозелену хаљину од шљокица, закићену седефастим лепезама – одговори Рак Кројач и узе јој меру.</p><p>За штуком дође каћиперка пастрмка и стаде се умилјавати Раку Кројачу:</p><p>– Драги Рачићу, сашиј ми хаљину да буде лепша него у осталих риба.</p><p>А Рак Кројач се замисли и рече:</p><p>– Сашићу ти шарену хаљину, пуну жутих, црвених, белих и плавих такица. Бићеш најлепша на целој забави.</p><p>После њих изрони из трске гргеч молећи:</p><p>– Рачићу, молим те да ми сашијеш ново одело за забаву, па ћу ти платити колико год затражиш.</p><p>-Сашићу ти жућкасто зелено одело ишарано црним пругама. Ти једини бићеш тако одевен.</p><p>Кад рибице одоше, навали Рак Кројач на посао. Посла рачиће да наберу материјал потребан за рибље хаљине: речног бисера, седефа, шареног ситног песка. А чим се они вратише, поче да прави нова одела нижући бисер и седеф на дуга влакна лике, која је потом уплетао са речним сребром.</p><p>А за то време су рибице спремале вир за забаву. Прво су очистиле дно од муља и посуле га руменкастим белутком и маховином; после су покосиле високу обалску траву, да би месец што боље осветлио вир. Најзад су отишле до жабље свирачке дружине звана „Крекетуша“ и погодиле се да им свира на забави. Чак пред вече се упуте Раку Кројачу да виде шта је са хаљинама.</p><p>Кад тамо стигну, а велики белутак где је Рак Кројач становао лежи одваљен у страну и рачићи по мутној води лутају и плачу.</p><p>– Шта је то, побогу! Где је Рак Кројач? – повичу пренеражене рибе, слутећи неку несрећу.</p><p>– Однела га у торби нека деца, која су овуда ловила ракове – одговоре рачићи кроз плач. – Сад нећемо никада више очима видети свог драгог оца, Рака Кројача.</p><p>Онда и пастрмка и гргеч и штука ударе у плач; било им је жао што је сироти рак настрадао, а још више што им није хаљинице за забаву сашио.</p><p>Малишани, видевши како рибе жале њиховог оца, још више се растуже: – Таман смо му донели бисера, седефа, речног сребра и шареног песка и он почео да их ниже на влакна, а неваљала деца нам га заувек однеше.</p><p>Чувши плач рачића и риба, дотрче и жабе и речне змије и сви други становници реке да виде шта је, и тако настане општа жалост.</p><p>Баш је сунце залазило за брег кад се то дешавало. Вода у виру се руменела као да је неко у њу сасуо вина. Вечерњи ветар је лутао кроз трску. А становници реке су и даље крај белутка тужили.</p><p>Наједном штука преста плакати и викну:</p><p>– Ево долази низ реку Рак Кројач, познајем га по руменкастим маказама што их носи у руци.</p><p>Сви се обзру на ту страну и угледају га збиља како се опрезно провлачи између камења, хитајући кући. Стигавши на свој праг рече:</p><p>– Срећа моја што сам собом понео маказе, те сам, чим су се деца мало заговорила, расекао торбу и побегао, иначе ме не бисте никад више видели очима.</p><p>Какав други лен рак би после овог доживљаја прво легао да се одмори, а Рак Кројач прво узе да доврши започете рибље хаљине. Шио их је док се месец није јавио, а онда су већ биле готове и преливале се као дуга у безброј боја.</p><p>Кад су штука, пастрмка и гргеч стигли у новим хаљинама, забава у виру је већ била отпочела, жабе су свирале, рибице су играле окретне игре; а Рак Кројач је испод белутка за то време причао својој деци шта је све претрпео док није побегао из торбе.</p>",
                "style": {
                        "fontSize": 24,
                        "color": "#ffffff",
                        "bold": false,
                        "italic": false,
                        "alignment":"center"
                    },
                "position": 1
            }
        },
        {
            "type": "video",
            "videoBlock": {
                "url":"https://www.youtube.com/embed/2aWG1a-PxiI?si=zeQLhQRIn3KXmM4h" 
        }
        }
    ]}
    [
        {
            "type": "question",
            "questionBlock": {
                "questionType": "multiple_choice",
                "question": "Где је живео Рак Кројач у причи 'Прича о раку кројачу'?",
                "options": [
                    "У реци испод белутка", "У језеру", "У шуми"
                ],
                "type": "књижевност",
                "tags": [],
                "grade": 2,
                "correctAnswerMC": "У реци испод белутка",
                "topic": "66eda2addec7c96b57da94d8"
            }
        },
        {
            "type": "question",
            "questionBlock": {
                "questionType": "multiple_choice",
                "question": "Шта је Рак Кројач користио да шије одела рибама у причи 'Прича о раку кројачу'?",
                "options": [
                    "Бисере и седеф", "Свилу и памук", "Каменчиће и лишће"
                ],
                "type": "књижевност",
                "tags": [],
                "grade": 2,
                "correctAnswerMC": "Бисере и седеф",
                "topic": "66eda2addec7c96b57da94d8"
            }
        },
        {
            "type": "question",
            "questionBlock": {
                "questionType": "multiple_choice",
                "question": "Како је Рак Кројач побегао од деце која су га ухватила у причи 'Прича о раку кројачу'?",
                "options": [
                    "Расекао је торбу маказама", "Сакрио се у песак", "Испливао је на површину"
                ],
                "type": "књижевност",
                "tags": [],
                "grade": 2,
                "correctAnswerMC": "Расекао је торбу маказама",
                "topic": "66eda2addec7c96b57da94d8"
            }
        },
        {
            "type": "question",
            "questionBlock": {
                "questionType": "multiple_choice",
                "question": "Ко је свирао на забави у виру у причи 'Прича о раку кројачу'?",
                "options": [
                    "Жабе", "Рибе", "Змије"
                ],
                "type": "књижевност",
                "tags": [],
                "grade": 2,
                "correctAnswerMC": "Жабе",
                "topic": "66eda2addec7c96b57da94d8"
            }
        },
        {
            "type": "question",
            "questionBlock": {
                "questionType": "multiple_choice",
                "question": "Шта су рибице радиле док је Рак Кројач шио хаљине за забаву у причи 'Прича о раку кројачу'?",
                "options": [
                    "Чистиле су дно вира", "Правиле су накит", "Спремале су храну"
                ],
                "type": "књижевност",
                "tags": [],
                "grade": 2,
                "correctAnswerMC": "Чистиле су дно вира",
                "topic": "66eda2addec7c96b57da94d8"
            }
        }
    ]
    